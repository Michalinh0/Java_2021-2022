Pewien hipotetyczny "Wydział Fizyki, Astronomii i Informatyki Stosowanej" prowadzi wewnętrzną korespondencję w formie zaszyfrowanej. Szyfr jest prosty - jedna litera alfabetu zamieniana jest pojedynczym znakiem (niekoniecznie będzie to litera). Aby złamać szyfr (przynajmniej częściowo) otrzymujecie Państwo zaszyfrowaną wiadomość, w której (prawie) na pewno znajduje się pełna nazwa Wydziału pisana tak, jak powyżej (bez znaków cudzysłowu). Ludzie są jednak tylko ludźmi i mogą się mylić - w przekazanej wiadomości nazwy Wydziału może jednak nie być.

UWAGA W zaszyfrowanym tekście mogą znajdować się nadmiarowe spacje, tabulatory czy znaki nowej linii. Oznacza to, że nazwa Wydziału może być zapisana przed zaszyfrowaniem np. tak:

Wydział   Fizyki, 	Astronomii 
i
Informatyki 			Stosowanej

Do zaszyfrowania wiadomości zastosowane zostaną wyłącznie znaki: małe litery, duże litery, liczby oraz znaki "!.@#$%^&*()<>?;:{[]}\|"

Wejście / Wyjście

Wejście to jest zaszyfrowany dokument.

Wyjściem są dwie mapy:

Pierwsza, której kluczem jest litera alfabetu, a wartością znak, w który została w zamieniona (wynik getCode).
Druga. Kluczem jest znak, a wartością zamieniana litera alfabetu (wynik getDecode).